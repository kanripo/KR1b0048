# -*- mode: mandoku-view; -*-
#+TITLE: 尚書古文疏證
#+DATE: 2015-08-24 22:03:36.182179
#+PROPERTY: ID KR1b0048
#+PROPERTY: BASEEDITION WYG    
#+PROPERTY: JUAN 提要
<pb:KR1b0048_WYG_000-1a>¶
欽定四庫全書　　　　經部二¶
　古文尚書疏證　　　　書𩔖¶
　　提要¶
　　　　(臣/)等謹案古文尚書疏證八卷¶
　　　國朝閻若璩撰若璩字百詩太原人徙居山陽¶
　　　　康熈已未薦舉博學鴻詞古文尚書較今文¶
　　　　多十六篇晉魏以來絶無師説故左氏所引¶
　　　　杜預皆注曰逸書東晉之初其書始出乃増¶
<pb:KR1b0048_WYG_000-1b>¶
　　　　多二十五篇初猶與今文並立自陸徳明據¶
　　　　以作釋文孔穎達據以作正義遂與伏生二¶
　　　　十九篇混合為一唐以來雖疑經惑古如劉¶
　　　　知㡬之流亦以尚書一家列之史通未言古¶
　　　　文之偽自呉棫始有異議朱子亦稍稍疑之¶
　　　　呉澄諸人本朱子之説相繼抉摘其偽益彰¶
　　　　然亦未能條分縷析以抉其罅漏明梅鷟始¶
　　　　參考諸書証其剽剟而見聞較狭蒐采未周¶
<pb:KR1b0048_WYG_000-2a>¶
　　　　至若璩乃引經據古一一陳其矛盾之故古¶
　　　　文之偽乃大明所列一百二十八條毛竒齡¶
　　　　作古文尚書寃詞百計相軋終不能以强詞¶
　　　　奪正理則有據之言先立於不可敗也其書¶
　　　　初成四卷餘姚黄宗羲序之其後四卷又所¶
　　　　次第續成若璩没後傳寫佚其第三卷其二¶
　　　　卷第二十八條二十九條三十條七卷第一¶
　　　　百二條一百八條一百九條一百十條八卷¶
<pb:KR1b0048_WYG_000-2b>¶
　　　　第一百二十二條至一百二十七條皆有錄¶
　　　　無書編次先後未歸條理蓋猶草創之本其¶
　　　　中偶爾未核者如據正義所載鄭元書序注¶
　　　　謂馬鄭所傳與孔傳篇目不符其説最&KR0192;至¶
　　　　謂馬鄭注本亡於永嘉之亂則殊不然考二¶
　　　　家之本隋志尚皆著錄稱所注凡二十九篇¶
　　　　經典釋文備引之亦止二十九篇盖去其無¶
　　　　師説者十六篇止得二十九篇與伏生數合¶
<pb:KR1b0048_WYG_000-3a>¶
　　　　非别有一本注孔氏書也若璩誤以鄭逸者¶
　　　　即為所注之逸篇不免千慮之一失又史記¶
　　　　漢書但有安國上古文尚書之説並無受詔¶
　　　　作傳之事此偽本鑿空之顯證亦辨偽本者¶
　　　　至要之肯綮乃置而未言亦稍疎畧其他諸¶
　　　　條之後往往衍及旁文動盈卷帙盖慮所著¶
　　　　潛邱劄記或不傳故附見於此究為支蔓又¶
　　　　前卷所論後卷往往自駁而不肯刪其前説¶
<pb:KR1b0048_WYG_000-3b>¶
　　　　雖仿鄭元注禮先用魯詩後不追改之意於¶
　　　　體例亦究屬未安然反復&KR0117;剔以袪千古之¶
　　　　大疑考證之學則固未之或先矣乾隆四十¶
　　　　三年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸費墀¶
